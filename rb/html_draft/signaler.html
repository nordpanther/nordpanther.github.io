<html>
	<head>
		<title>Signaler</title>
	</head>
	<body>

		<h1>Signaler</h1>

		<p>En signal är ett fastställt budskap som överförs till en signalmottagare. "Signal" är även kortform för signalbesked, signalbild och signalinrättning.</p>
		<p>Dagsignal är en form av visuell signal som är avsedd att användas vid dagsljus eller motsvarande goda ljusförhållanden. Nattsignal är en form av visuell signal som är avsedd att användas när dagsignal inte kan ses tydligt.</p>
		<p>En handsignal är en visuell signal som ges med händer eller ett signalredskap som bärs eller hålls av en person. En muntlig signal är en signal som ersätter en handsignal och som ges genom att säga dess signalbesked.</p>
		<p>Ett signalredskap är ett visuellt signalmedel avsett att bäras eller hållas av en person, till exempel handsignallykta, signalflagga eller signalstav.</p>
		<p>Yttre signalering är signaler som finns utefter banan. Hyttsignalering är information från tågskyddssystemet som ges via förarpanelen i förarhytten.</p>
		<p>Ett signalbesked (kortform "besked") är en fastställd benämning på ett signalbudskap. En signalbild är utseendet av ett visst signalbesked från en signalinrättning och det namn på denna som anges i bestämmelserna.</p>
		<p>Ett signalmedel är en anordning eller medel som används för att ge signaler. Signalmedel delas in i visuella signalmedel och ljudsignalmedel.</p>
		<p>En signalinrättning är ett fast placerat yttre signalmedel vars signalbesked kan variera. Signalinrättningar delas in i ljussignaler, mekaniska signaler och tablåsignaler. En ljussignal är en signalinrättning som visar signal med ett eller flera ljussken. En mekanisk signal är en signalinrättning som förmedlar signalbesked med skärmar eller liknande anordningar i olika positioner. En tablåsignal är en signalinrättning som visar signal med en eller flera lysande bokstäver, siffror eller andra tecken.</p>
		<p>En signaltavla (kortform "tavla") är ett yttre signalmedel med oföränderligt utseende och som endast kan ge ett signalbudskap. En signaltavla består av en skylt eller kombination av skyltar.</p>
		<p>Ett fordonssignalmedel är ett fast eller flyttbart visuellt signalmedel, placerat på eller i ett spårfordon, i form av</p>
		<ul>
			<li>strålkastare, skärm eller signallampa, placerad på spårfordonets utsida för att ge signaler</li>
			<li>indikeringslampa eller liknande anordning, för överföring av signaler från föraren till tågpersonalen eller omvänt</li>
		</ul>
		<h3>Roslagsbanan</h3>
		<p>Signalmedel är en gemensam benämning för signalinrättning, signalmärke och signalredskap.</p>
		<p>En signalinrättning är ett fast placerat yttre signalmedel vars signalbesked kan variera och som visar signal med ett eller flera ljussken.</p>
		<p>Ett signalmärke är ett yttre signalmedel med oföränderligt utseende och som endast kan ge ett signalbudskap. Ett signalmärke består av en skylt eller kombination av skyltar.</p>

		<h2>Signalers placering</h2>
		<p>Signaler och tavlor placeras normalt till vänster om spåret och gäller bara ett spår. Om det bara finns ett spår kan signaler även placeras till höger om spåret, om det är motiverat.</p>
		<p>Vid flera spår i bredd placeras signaler och tavlor</p>
		<ul>
			<li>till vänster om spåret längst till vänster</li>
			<li>till vänster om mellanliggande spår</li>
			<li>till höger om spåret längst till höger, men kan även stå till vänster om det spåret</li>
		</ul>
		<p>Om en signal eller tavla står på motsatt sida om spåret än normalt, är den försedd med en pilskylt. Signalinrättningen eller signaltavlan gäller för det spår som pilen pekar mot.</p>
		<p>För vissa signaler och tavlor gäller att pilskylt inte används eller att signalen eller tavlan kan gälla för flera spår i bredd.</p>
		<h3>Roslagsbanan</h3>
		<p>* Föreligger risk för förväxling skall signalinrättning förses med pil som anger vilket spår signalen gäller för.</p>
		<p>Om en signal eller ett märke står på motsatt sida om spåret än normalt, är den försedd med ett pilmärke. Signalinrättningen eller signalmärket gäller för det spå som pilen pekar mot.</p>

		<h2>Orienteringstavla för huvudsignal</h2>

		<p>Om en mellanblocksignal eller en infartssignal inte försignaleras av en fristående försignal, finns det en orienteringstavla för huvudsignal. Tavlan orienterar om den följande huvudsignalen och står i regel 800-1000 m före huvudsignalen. I vissa fall kan en orienteringstavla även orientera om en mellansignal eller en utfartsblocksignal.</p>

		<p>***BILD PÅ ORIENTERINGSTAVLA***</p>

		<p>Om avståndet från orienteringstavlan till huvudsignalen är ett annat än 800-1000 m anges det på en tilläggsskylt.</p>

		<p>***BILD PÅ ORIENTERINGSTAVLA MED TILLÄGGSSKYLT AVSTÅND***</p>

		<p>Om orienteringstavlan är försedd med en tilläggsskylt med en trafikplatssignatur innebär det att den följande huvudsignalen är en infartssignal.</p>

		<p>***BILD PÅ ORIENTERINGSTAVLA MED TRAFIKPLATSSIGNATUR***</p>

		<p>I vissa fall kan en orienteringstavla för huvudsignal även orientera om att en huvudsignal har kort siktavstånd. Avståndet till huvudsignalen, högst 300 m, anges på en tilläggsskylt.</p>

		<p>Vid körning utan ATC-besked ska föraren tillämpa det försignalbesked som lämnades i den föregående huvudsignalen som om försignalbeskedet hade lämnats från en fristående försignal placerad på orienteringstavlans plats. Om den föregående huvudsignalen visade "vänta stopp" ska föraren senast vid den orienteringstavla som föregår huvudsignalen börja minska hastigheten till högst 40 km/h. Först när föraren ser att den följande huvudsignalen visar "kör 80" får hastigheten åter höjas.</p>

		<h4>Roslagsbanan</h4>

		<p>*** Märket uppsättes på bromsavstånd från huvudsignalen.</p>

		<p>På Roslagsbanan kan ett orienteringsmärke för huvudsignal</p>

		<p>Tilläggsskylt "avstånd" och "trafikplatssignatur" används ej på Roslagsbanan.</p>
		
		<h4>System M</h4>

		<p>I system M kan en orienteringstavla för huvudsignal även orientera om en linjeplatssignal.</p>

		<h3>Försignalering saknas</h3>

		<h4>Roslagsbanan</h4>

		<p>På Roslagsbanan kan det förekomma att en infartssignal inte är försignalerad, varken av en fristående försignal eller en föregående huvudsignal.</p>

		<p>Vid körning utan ATC-besked ska föraren senast vid det orienteringsmärke som föregår infartssignalen börja minska hastigheten. Först när föraren kan se att den följande infartssignalen visar "kör" får hastigheten åter höjas.</p>

		<p>***ILLUSTRATION***</p>

		<h4>System M</h4>

		<p>I system M kan det förekomma att en huvudljussignal i "kör" följs av en huvudljussignal i "stopp" utan att denna är försignalerad av en fristående försignal. Om en linjeplatssignal eller en mellansignal inte försignaleras, varken av en fristående försignal eller av en föregående huvudsignal, anges det i linjeboken att huvudsignalen inte är försignalerad.</p>

		<p>Föraren ska senast vid den orienteringstavla som föregår huvudsignalen börja minska hastigheten till högst 40 km/h. Först när föraren kan se att den följande huvudsignalen visar "kör 80" får hastigheten åter höjas.</p>

		<p>***ILLUSTRATION***</p>

	</body>
</html>