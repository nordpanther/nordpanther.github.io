<html>
	<head>
		<title>Växlar</title>
	</head>
	<body>
		<h1>Hinderfrihetspunkt</h1>
		<p>En hinderfrihetspunkt är den punkt där hinderfrihet råder vid en växel eller spårkorsning. Hinderfrihetspunkten anger hur nära växeln/spårkorsningen ett spårfordon får finnas utan att inräkta på det fria rummet för det anslutande eller korsande spåret.</p>
		<p>Normalt anger en hinderpåle var hinderfrihetspunkten är belägen. Hinderpålen står mellan de sammanlöpande spåren vid växeln/spårkorsningen. Om det finns en dvärgsignal, huvudsignal eller skyddsstopplykta vid eller intill hinderfrihetspunkten, finns det i regel ingen hinderpåle där. En hinderpåle kan saknas även i andra fall.</p>

		<h1>K-lås</h1>
		<p>En nyckel till ett kontrollås kallas för kontrollåsnyckel (K-nyckel).</p>
		<h3>Roslagsbanan</h3>
		<p>K-lås används ej på Roslagsbanan.</p>
		<h2>K15-lås</h2>
		<p>Ett K15-lås är ett lås för att låsa en normal tågväg och för att ställa den aktuella huvudsignalen till "kör".</p>
		<h2>K16-lås</h2>
		<p>Ett K16-lås är ett lås för växlar på linjeplatser och obevakade driftplatser i system M.</p>

		<h1>Spårspärrar</h1>
		<p>En spårspärr är en anordning som med en kloss på rälen förhindrar rörelser förbi platsen. När spårspärrsklossen ligger på rälen ligger spårspärren i påläge. När spårspärrsklossen ligger vid sidan av rälen ligger spårspärren i avläge.</p>
		<h2>Roslagsbanan</h2>
		<p>Motordrivna spårspärrar är markerade med ett spårspärrsmärke, placerat invid spårspärren.</p>

		<h1>Växelsignaler</h1>
		<p>Det kan finnas växelsignaler för att ange vilket läge en växel intar. Det finns två typer av växelsignaler: växelskärmar och växelsignaler av typen tablåsignal.</p>

		<h2>Växelskärm</h2>
		<p>En växelskärm är en vridbar mekanisk signal i form av en skärm eller en inifrån upplyst lykta. Växelskärmar är placerade invid växelns tungspets till höger eller till vänster om spåret. Pilskyltar används ej för att ange en avvikande placering.</p>
		<table>
			<tbody>
				<tr>
					<td>Rakläge</td>
					<td>Medväxeln ligger i rakläge.</td>
				</tr>
				<tr>
					<td>Kurvläge</td>
					<td>Medväxeln ligger i kurvläge.</td>
				</tr>
			</tbody>
		</table>
		<table>
			<tbody>
				<tr>
					<td>Rakläge</td>
					<td>Motväxeln ligger i rakläge.</td>
				</tr>
				<tr>
					<td>Kurvläge, vänsterläge</td>
					<td>Motväxeln ligger i kurvläge (vänsterläge).</td>
				</tr>
				<tr>
					<td>Kurvläge, högerläge</td>
					<td>Motväxeln ligger i kurvläge (högerläge).</td>
				</tr>
			</tbody>
		</table>
		<h3>Roslagsbanan</h3>
		<p>Växelskärmar används ej på Roslagsbanan</p>

		<h2>Växelsignal av typen tablåsignal</h2>
		<p>När en växel inte är i kontroll eller när en medväxel ligger fel, visar vissa växelsignaler "stopp".</p>
		<p>Vid säkrad rörelse ska växelsignaler normalt inte kunna visa "stopp". Skulle en växelsignal oväntat visa "stopp" ska fordonssättet om möjligt stannas före växeln.</p>
		<p>Vid en medväxel används i regel en växelsignal för vartdera spåret. Växelsignalerna är då placerade strax före hinderfrihetspunkten. I vissa fall finns det en gemensam växelsignal för båda spåren, placerad i höjd med växeltungorna. Vid en motväxel är växelsignalen i regel placerad strax före växeln.</p>
		<table>
			<tbody>
				<tr>
					<td>Rakläge</td>
					<td>Medväxeln/motväxeln ligger i rakläge.</td>
				</tr>
				<tr>
					<td>Kurvläge, vänsterläge</td>
					<td>Motväxeln ligger i kurvläge (vänsterläge).</td>
				</tr>
				<tr>
					<td>Kurvläge, högerläge</td>
					<td>Motväxeln ligger i kurvläge (högerläge).</td>
				</tr>
				<tr>
					<td>Kurvläge, vänsterläge</td>
					<td>Medväxeln ligger i kurvläge (vänsterläge).</td>
				</tr>
				<tr>
					<td>Kurvläge, högerläge</td>
					<td>Medväxeln ligger i kurvläge (högerläge).</td>
				</tr>
				<tr>
					<td>Stopp</td>
					<td><p>Vid en medväxel ska fordonssättet stannas före hinderfrihetspunkten. Växeln får passeras sedan man har kontrollerat att den sluter och att inga spårfordon nalkas på det andra spåret.</p><p>Vid en motväxel får fordonssättet föras förbi signalen, men det ska stannas före växelns stoppgräns. Växeln får passeras sedan man har kontrollerat att den sluter.</p></td>
				</tr>
			</tbody>
		</table>
		<h3>Roslagsbanan</h3>
		<table>
			<tbody>
				<tr>
					<td>Rakläge</td>
					<td>Motväxeln ligger i rakläge.</td>
				</tr>
				<tr>
					<td>Kurvläge, vänsterläge</td>
					<td>Motväxeln ligger i kurvläge (vänsterläge).</td>
				</tr>
				<tr>
					<td>Kurvläge, högerläge</td>
					<td>Motväxeln ligger i kurvläge (högerläge).</td>
				</tr>
				<tr>
					<td>Stopp</td>
					<td><p>Fordonssättet får föras förbi signalen, men det ska stannas före växelns stoppgräns. Växeln får passeras sedan man har kontrollerat att den sluter.</td>
				</tr>
			</tbody>
		</table>
		<h2>Växelsignal för fjäderväxel (system R)</h2>
		<p>Växelsignaler för fjäderväxel finns på driftplatser i system R som har fjäderväxlar. Växelsignalen visar om fjäderväxeln är i kontroll i normalläge. Signalen är placerad så att den kan ses från infartsignalen. Det finns dock ingen växelsignal om det redan finns en kontrollsignal vid infartssignalen.</p>
		<table>
			<tbody>
				<tr>
					<td>Normalläge</td>
					<td>Växeln är i kontroll i normalläge.</td>
				</tr>
				<tr>
					<td>Stopp</td>
					<td>Fordonssättet ska stannas före växelns stoppgräns.</td>
				</tr>
			</tbody>
		</table>

		<h2>Växellanternin (system M och R)</h2>
		<p>Växellanterniner finns på driftplatser som har fjäderväxlar. Lanterninen är försedd med en skylt som är synlig i motväxelriktningen och som med en vågrät pil åt höger eller vänster anger växelns normalläge (höger- eller vänsterläge).</p>
		<table>
			<tbody>
				<tr>
					<td>Normalläge</td>
					<td>Växeln är i kontroll i normalläge.</td>
				</tr>
				<tr>
					<td>Kontrollera växelläget</td>
					<td>Fordonssättet ska stannas före växelns stoppgräns. Växeln får passeras sedan man har kontrollerat att den sluter.</td>
				</tr>
			</tbody>
		</table>
		<p>Växellanterninen saknar signalbetydelse vid tågfärd/spärrfärd</p>
		<ul>
			<li>i system M, om en tågfärd/spärrfärd framförs som säkrad rörelse</li>
			<li>i system R, om en kontrollsignal har visat "passera"</li>
			<li>i system R, om en växelsignal har visat "normalläge"</li>
			<li>i system R, om en tågfärd med verksam RATC ska framföras med F-indikering genom medväxeln.</li>
		</ul>
		<p>Pilskyltar används ej för att ange en avvikande placering.</p>

		<h1>Växlar</h1>
		<p>Alla växlar och spårspärrar har ett på förhand bestämt normalläge (även plusläge). Det läge som inte är normalläget kallas för omlagt läge (även minusläge). Om en växel/spårspärr hindrar spårfordon från att komma in i ett visst spår som ska skyddas, ligger växeln/spårspärren i skyddande läge.</p>
		<p>När en motväxel leder spårfordon till eller från växelns rakspår, eller det minst krökta spåret, ligger växeln i rakläge. När en motväxel leder spårfordon till eller från växelns kurvspår, eller det mest krökta spåret, ligger växeln i kurvläge.</p>
		<p>Växlar som har en rörlig korsningsspets är märkta med en tavla "rörlig korsning".</p>
		<p>En växel är en anordning som förgrenar ett spår i två, och gör det möjligt att framföra spårfordon från ett spår till ett annat. En motväxel är växeln betraktad i den riktning där ett spår förgrenar sig i två spår. En medväxel är växeln betraktad i den riktning där två spår leder samman i ett spår.</p>
		<p>En huvudspårsskiljande växel är en växel som skiljer eller förenar två huvudspår. En skyddsväxel är en växel som i skyddande läge hindrar spårfordon från att komma in i ett visst spår.</p>
		<p>När en motväxel leder spårfordon till det högra spåret, ligger växeln i högerläge. När en motväxel leder spårfordon till det vänstra spåret, ligger växeln i vänsterläge.</p>

		<h2>Korsningsväxlar</h2>
		<p>I en korsningsväxel betraktas varje ände med växeltungor som en egen växel.</p>

		<h2>Kontrollbekräftade växlar och spårspärrar</h2>
		<p>En växel/spårspärr är kontrollbekräftad om dess läge och låsning bekräftas genom "kör" i en huvudsignal, ett ATC-besked, eller ett tekniskt körbesked i system E2/E3.

		<h2>Växlar som sluter</h2>
		<p>En växel sluter om dess ena växeltunga sluter väl mot sin stödräl och dess andra växeltunga ligger på tillräckligt avstånd från sin stödräl. Om växeln har en rörlig korsningsspets krävs även att korsningsspetsen befinner sig i farbart läge.</p>

		<h2>Rörliga broar i kontroll</h2>
		<p>En rörlig bro är i kontroll om den är farbar och dess läge bekräftas av en kontrollanordning i signalanläggningen.</p>

		<h2>Växlar och spårspärrar i kontroll</h2>
		<p>En växel är i kontroll om den sluter och dess växelläge bekräftas av en kontrollanordning i signalställverket. En spårspärr är i kontroll om den ligger i rätt läge och dess läge bekräftas av en kontrollanordning i signalanläggningen.</p>

		<h2>Spärrning av växlar och spårspärrar</h2>
		<p>Växlar och spårspärrar kan spärras genom en manöver i signalställverket. Spärrningen förhindrar att växeln/spårspärren läggs om.</p>

		<h2>Låsning av växlar och spårspärrar</h2>
		<p>En växel/spårspärr är låst om den ingår i en låst normal eller särskild tågväg eller växlingsväg, eller om den är låst med en låsanordning i signalanläggningen eller med ett K-lås.</p>
		<p>En växel är dessutom låst om den är i kontroll och spärrad i signalställverket, eller om den sluter och är säkrad med en låst växelklove eller ett hänglås.</p>

		<h2>Lokalfrigivning av växlar och spårspärrar</h2>
		<p>En växel/spårspärr, som är både centralt och lokalt omläggningsbar, är lokalfrigiven om den för tillfället kan manövreras lokalt på plats.</p>

		<h2>Bevakning av växlar och spårspärrar</h2>
		<p>En växel/spårspärr är bevakad om den sluter men ej är låst, och istället på annat sätt övervakas så att obehörig omläggning ej kan ske. Om växeln/spårspärren är centralt omläggningsbar (och inte lokalfrigiven) sker övervakningen från signalställverket. Om växeln/spårspärren är lokalt omläggningsbar sker övervakningen av en person på plats.</p>
	</body>
</html>