<html>
	<head>
		<title>Huvudsignaler</title>
	</head>
	<body>
		<h1>Huvudsignaler</h1>
		<p>En bansträcka är en sträcka som begränsas av två på varandra följande punkter på banan.</p>
		<p>En signalsträcka är en sträcka som begränsas av två på varandra följande huvudsignaler i samma riktning.</p>

		<p>* Signalsträcka på linjesträcka med linjeblockering.</p>

		<p>En blocksträcka är en del av huvudspåret på linjen i system H, E2 och E3 som begränsas av två på varandra följande huvudsignaler eller signalpunktstavlor. När en blocksträcka börjar vid en utfartsblocksignal eller utfartstavla som är placerad innanför driftplatsgränsen, omfattar blocksträckan en del av huvudspåret på driftplatsen. Indelningen i blocksträckor kan vara olika i linjens olika riktningar.</p>

		<p>Huvudsignaler används för att reglera rörelser vid tåg- och spärrfärd. På driftplatser används huvudsignaler också som sido- och frontskydd för tåg- och växlingsvägar.</p>
		<p>Det finns två typer av huvudsignaler, huvudljussignaler och huvuddvärgsignaler.</p>

		<h2>Kategorisering av huvudsignaler</h2>
		<p>Huvudsignaler delas in i olika kategorier efter hur de används.</p>
		<p>Infartssignaler finns på driftplatser, vid driftplatsgränsen från linjen. De reglerar rörelser från linjen in på driftplatsen.</p>
		<p>Mellansignaler kan finnas inne på driftplatser. De reglerar rörelser inom driftplatsen eller mellan driftplatser som gränsar till varandra utan mellanliggande linje.</p>
		<p>Blocksignaler reglerar rörelser på linjen. Det finns två typer av blocksignaler, utfartsblocksignaler och mellanblocksignaler. Utfartsblocksignaler finns på driftplatser, vid eller strax innanför driftplatsgränsen mot linjen. De reglerar rörelser från driftplatsen ut på den första blocksträckan på linjen. Mellanblocksignaler kan finnas på linjen. De reglerar rörelser ut på den följande blocksträckan.</p>

		<h3>Roslagsbanan</h3>

		<h3>System M</h3>
		<p>Utfartssignaler finns på driftplatser, placerade vid eller strax innanför driftplatsgränsen mot linjen som tillhör system M. De reglerar rörelser från driftplatsen ut på linjen. Det finns driftplatser som saknar utfartssignaler mot en linje som tillhör system M. Utfartsblocksignaler finns på driftplatser i system M som gränsar mot en linje som tillhör system H.</p>
		<p>I system M kan det förekomma att en utfartssignal är innerplacerad, placerad innanför den yttersta växeln. Att en utfartssignal är innerplacerad framgår av linjeboken.</p>
		<p>I system M kan det förekomma att en infarts- eller utfartssignal som visar "kör 40, varsamhet" inte följs av någon annan huvudsignal på driftplatsen. Begränsningen till 40 km/h gäller då längst till driftplatsgränsen mot linjen.</p>

		<h3>System S</h3>
		<p>Utfartssignaler kan finnas på driftplatser som gränsar mot system S, placerade vid eller strax innanför driftplatsgränsen mot linjen. De reglerar rörelser från driftplatsen ut på linjen. Om linjen i system S ansluter till ett sidospår på driftplatsen saknas utfartssignal.</p>

		<h2>Huvudljussignaler</h2>
		<table>
			<tbody>
				<tr>
					<td>Stopp</td>
					<td>En röd</td>
					<td>Signalen får inte passeras utan ett särskilt stoppassagemedgivande av tågklareraren.</td>
				</tr>
				<tr>
					<td>Kör 40, kort väg / Kör 30, kort väg</td>
					<td>Tre gröna</td>
					<td>Kör 40 km/h eller den hastighet som ATC medger. Räkna med att den följande huvudsignalen visar "stopp" och står på kort avstånd (mindre än 450 m), eller att tågfärdvägen inom en driftplats kan sluta på kort avstånd (inom 450 m) vid en slutpunktsstopplykta i "stopp", en s-tavla eller en stoppbock.</td>
				</tr>
				<tr>
					<td>Kör 40, varsamhet / Kör 30</td>
					<td>Två gröna</td>
					<td>Kör 40 km/h eller den hastighet som ATC medger. Räkna med att den följande huvudsignalen kan visa "stopp" (om den står på längre avstånd än ca 450 m), eller att tågfärdvägen inom en driftplats kan sluta vid en slutpunktsstopplykta i "stopp", en s-tavla eller en stoppbock (på längre avstånd än ca 450 m). Räkna med att den följande huvudsignalen visar "kör" om den står på kortare avstånd än ca 450 m.</td>
				</tr>
				<tr>
					<td>Kör 80 / Kör</td>
					<td>En grön</td>
					<td>Kör 80 km/h eller den hastighet som ATC medger. Räkna med att den följande huvudsignalen visar "kör 80, ..." eller att den följande huvudsignalen kommer att försignaleras av en fristående försignal.</td>
				</tr>
			</tbody>
		</table>
		<p>En huvudljussignal eller huvuddvärgsignal som visar "kör" får passeras vid tåg- och spärrfärd. Vid körning med ATC-besked framgår den största tillåtna hastigheten av ATC-beskedet. Vid körning utan ATC-besked är den största tillåtna hastigheten 40 eller 80 km/h enligt signalbeskedet, vilket gäller till den följande huvudsignalen. Begränsningen till 80 km/h med signalbeskedet "kör 80" gäller dock inte inom områden utan ATC.</p>

		<h4>Roslagsbanan</h4>
		<p>Vid körning med full ATC framgår den största tillåtna hastigheten av ATC-beskedet. Vid körning med reducerad ATC (driftläge "manuell fram/back"). Vid körning utan ATC-besked är den största tillåtna hastigheten 30 km/h, vilket gäller till den följande huvudsignalen (*dock längst till stationsgränsen).</p>
		<p>Om en infartssignal visar "kör 30" gäller hastigheten från infartstågvägens första växeln till den följande huvudsignalen. Om en infartssignal visar "kör 30, kort väg" gäller hastigheten från infartstågvägens första växeln till tågfärdvägens slutpunkt. Om en utfartssignal visar "kör 30" gäller hastigheten från huvudsignalen till utfartstågvägens sista växeln. Om en utfartssignal visar "kör 30, varsamt" gäller hastigheten från signalen till den följande huvudsignalen.</p>

		<h3>Huvudsignaltavla</h3>
		<p>På driftplatser kan en huvudsignaltavla användas för att ersätta en tillfälligt nedtagen infarts- eller mellansignal. Tavlan ska jämställas med en huvudljussignal som visar "stopp" och får inte passeras utan ett särskilt stoppassagemedgivande av tågklareraren.</p>

		<h4>Roslagsbanan</h4>
		<p>* Huvudsignalmärke sätts upp för att ersätta huvudsignal, där sådan saknas.</p>

		<h3>Huvudljussignal som visar "kör 40, varsamhet" trots kort avstånd</h3>
		<p>Det kan förekomma huvudljussignaler som, istället för att visa signalbeskedet "kör 40, kort väg", visar signalbeskedet "kör 40, varsamhet" trots att avståndet till en följande huvudsignal i "stopp" eller till tågfärdvägens slutpunkt är kortare än 450 m. I linjeboken anges var signalbilden "två gröna" visas istället för signalbilden "tre gröna".</p>

		<h3>Huvudljussignal som visar signalbild "en grön blink"</h3>
		<p>Det kan förekomma huvudljussignaler som förutom signalbilden "en röd" och signalbilden "en grön" visar signalbilden "en grön blink". Signalbilden "en grön blink" förekommer bara i blocksignaler och i linjeboken anges var signalbilden kan förekomma. Signalbilden "en grön blink" ska jämställas med signalbeskedet "kör 80, vänta stopp".

		<h4>Roslagsbanan</h4>

		<h3>Huvudljussignal vid växling</h3>
		<p>Vid växling får en huvudljussignal som visar "kör" bara passeras</p>
		<ul>
			<li>efter en särskild överenskommelse med tågklareraren</li>
			<li>om det är särskilt angivet i infrastrukturförvaltarens bestämmelser</li>
		</ul>
		<p>Efter passagen gäller samma regler som efter en dvärgsignal som visar "rörelse tillåten, fri väg".</p>
		<p>Vid växling får en huvudljussignal som visar "stopp" bara passeras</p>
		<ul>
			<li>efter ett särskilt stoppassagemedgivande av tågklareraren</li>
			<li>om det invid huvudljussignalen finns en medgivandedvärgsignal som visar "rörelse tillåten"</li>
			<li>om huvudljussignalen är försedd med en medgivandetavla</li>
		</ul>

		<h4>Roslagsbanan</h4>

		<h3>Släckt, otydlig eller felaktig huvudljussignal</h3>
		<p>Om en huvudljussignal är släckt, eller om den visar en otydlig eller felaktig signalbild, ska det jämställas med att den visar "stopp".</p>

		<h2>Huvuddvärgsignaler</h2>
		<p>Huvuddvärgsignaler är både huvudsignaler och dvärgsignaler. På driftplatser kan en huvuddvärgsignal användas istället för en huvudljussignal och en medgivandedvärgsignal placerade invid varandra. Avståndet från en huvuddvärgsignal till en följande huvudsignal i "stopp" eller till tågfärdvägens slutpunkt kan i vissa fall vara mycket kort (dock minst 100 m). Huvuddvärgsignaler har en huvudsignaldel som visar huvudsignalbesked och en dvärgsignaldel som visar dvärgsignalbesked enligt reglerna för dvärgsignaler.</p>
		<table>
			<tbody>
				<tr>
					<td>Stopp</td>
					<td>En röd</td>
					<td>Signalen får inte passeras utan ett särskilt stoppassagemedgivande av tågklareraren.</td>
				</tr>
				<tr>
					<td>Kör 40, varsamhet / Kör 30, varsamt</td>
					<td>En grön blink till vänster</td>
					<td>Kör 40 km/h eller den hastighet som ATC medger. Räkna med att den följande huvudsignalen visar "stopp" och kan stå på mycket kort avstånd, eller att tågfärdvägen inom en driftplats kan sluta vid en slutpunktsstopplykta i "stopp", en s-tavla eller en stoppbock som kan stå på mycket kort avstånd.</td>
				</tr>
				<tr>
					<td>Kör 40 / Kör 30</td>
					<td>En grön till vänster</td>
					<td>Kör 40 km/h eller den hastighet som ATC medger. Räkna med att den följande huvudsignalen visar "kör".</td>
				</tr>
				<tr>
					<td>Kör 80, varsamhet / Kör, varsamt</td>
					<td>En grön blink till höger</td>
					<td>Kör 80 km/h eller den hastighet som ATC medger. Räkna med att den följande huvudsignalen visar "stopp" och kan stå på kort avstånd. Om den föregående huvudljussignalen visade "kör 80, vänta kör 40) kan dock föraren räkna med att den följande huvudsignalen visar "kör 40, ...".</td>
				</tr>
				<tr>
					<td>Kör 80 / Kör</td>
					<td>En grön till höger</td>
					<td>Kör 80 km/h eller den hastighet som ATC medger. Räkna med att den följande huvudsignalen visar "kör 80, ...".</td>
				</tr>
			</tbody>
		</table>

		<h3>Dvärgsignalsluttavla</h3>
		<p>En dvärgsignalsluttavla används för att ange slutpunkten för en dvärgsignalsträcka. Det ska jämställas med en dvärgsignal som visar "rörelse tillåten, kontrollera växlar och hinderfrihet".</p>

		<h3>Huvuddvärgsignal invid huvudljussignal</h3>
		<p>Det kan förekomma att en huvuddvärgsignal är placerad invid en huvudljussignal. När huvuddvärgsignalen visar signalbilden "en grön blink till vänster" visar huvudljussignalen signalbilden "två gröna". Kombinationen innebär då detsamma som om en ensam huvudljussignal hade visat signalbilden "tre gröna". När huvuddvärgsignalen visar "stopp", gäller de vita skenen i huvuddvärgsignalen på samma sätt som en medgivandedvärgsignal. För växling innebär "rörelse tillåten" i huvuddvärgsignalen att "stopp" i huvudljussignalen upphävs. I linjeboken anges var en huvuddvärgsignal är placerad invid en huvudljussignal.</p>

		<h3>Huvuddvärgsignal som visar varken rött eller grönt sken</h3>
		<p>Det kan förekomma att en huvuddvärgsignal är placerad på mycket kort avstånd (mindre än 100 m) från tågfärdvägens slutpunkt. En sådan huvuddvärgsignal visar endast signalbilden "lodrätt" utan att rött eller grönt sken visas. I sådana fall ska signalen betraktas som en växlingsdvärgsignal. I linjeboken anges var det finns huvuddvärgsignaler som kan visa signalbild utan rött eller grönt sken.</p>

		<h3>Släckt, otydlig eller felaktig huvuddvärgsignal</h3>
		<p>Om en huvuddvärgsignal är släckt, eller om den visar en otydlig eller felaktig signalbild, ska det jämställas med att den visar "stopp". Om en huvuddvärgsignal dock visar endast ett vitt sken tillsammans med ett grönt fast eller blinkande sken, ska det jämställas med att den visar "kör, ..." för tåg- och spärrfärd.</p>

		<h2>Försignalering av huvudsignaler</h2>

		<h3>Repetersignaler</h3>
		<p>En repetersignal är en ljussignal som kan finnas på driftplatser där den närmaste huvudsignalen inte kan ses från den normala startplatsen för ett tåg. Repetersignalen har endast en ljusöppning och bakgrundsskärmen har en grön reflexkant. En repetersignal som är släckt saknar signalbetydelse.</p>
		<table>
			<tbody>
				<tr>
					<td>Kör i närmaste huvudsignal</td>
					<td>Den närmaste huvudsignalen visar "kör".</td>
				</tr>
			</tbody>
		</table>

		<h3>Fristående försignaler</h3>
		<p>Fristående försignaler används för att försignalera huvudljussignaler. En fristående försignal försignalerar alltid den följande huvudljussignalen. Fristående försignaler är normalt placerade minst 800 m och högst 1200 m före den försignalerade huvudljussignalen. Avvikande avstånd markeras med en tilläggsskylt "avstånd". Om en fristående försignal är försedd med en tilläggsskylt "trafikplatssignatur", innebär det att den följande huvudljussignalen är en infartssignal.</p>
		<p>En repeterförsignal är en fristående försignal som finns trots att försignalering från en yttre signal redan har skett. Skäl för att en repeterförsignal finns kan vara kort siktsträcka till huvudljussignalen eller att ny försignalering behövs, till exempel efter uppehåll vid en hållplats. Om en repeterförsignal står på kortare avstånd än 800 m från huvudljussignalen markeras det med en tilläggsskylt "avstånd".</p>
		<p>* Fristående försignal sätts upp före huvudsignal om tillräcklig siktsträcka med hänsyn till lutning och sth inte finns. På repeterande försignal skall avstånd till huvudsignal anges.</p>
		<table>
			<tbody>
				<tr>
					<td>Vänta stopp</td>
					<td>En grön blink</td>
					<td>Räkna med ett den följande huvudsignalen visar "stopp". Vid körning utan ATC-besked ska föraren senast vid signalen börja minska hastigheten till högst 40 km/h. Först när föraren kan se att den följande huvudsignalen visar "kör 80, ..." får hastigheten åter höjas.</td>
				</tr>
				<tr>
					<td>Vänta kör 40 / Vänta kör 30</td>
					<td>Två gröna blinkar</td>
					<td>Räkna med att den följande huvudsignalen visar "kör 40, ...".</td>
				</tr>
				<tr>
					<td>Vänta kör 80 / Vänta kör</td>
					<td>En vit blink</td>
					<td>Räkna med att den följande huvudsignalen visar "kör 80, ...".</td>
				</tr>
			</tbody>
		</table>

		<p>* Föraren skall anpassa hastigheten så att rörelsen kan stanna vid nästa huvudsignal om denna skulle visa stopp.</p>

		<h4>Släckt, otydlig eller felaktig fristående försignal</h4>
		<p>Om en fristående försignal är släckt, eller om den visar en otydlig eller felaktig signalbild, ska det jämställas med att den visar "vänta stopp".</p>

		<h3>Huvudljussignaler med inbyggd försignalering</h3>
		<p>Huvudljussignaler med inbyggd försignalering är placerade minst 800 m och högst 3000 m före den försignalerade huvudljussignalen.</p>
		<p>Om den försignalerade huvudljussignalen är en mellanblocksignal eller en infartssignal finns det en orienteringstavla för huvudsignal före huvudljussignalen.
		<table>
			<tbody>
				<tr>
					<td>Kör 80, vänta stopp</td>
					<td>En grön och en grön blink</td>
					<td>Kör 80 km/h eller den hastighet som ATC medger. Räkna med ett den följande huvudsignalen visar "stopp". Vid körning utan ATC-besked ska föraren senast vid signalen börja minska hastigheten till högst 40 km/h. Först när föraren kan se att den följande huvudsignalen visar "kör 80, ..." får hastigheten åter höjas. Det gäller dock inte om föraren vet att den följande huvudsignalen föregås av en orienteringstavla för huvudsignal. På en driftplats kan det före den följande huvudljussignalen finnas en huvuddvärgsignal som visar "kör 80, ...".</td>
				</tr>
				<tr>
					<td>Kör 80, vänta kör 40</td>
					<td>En grön och två gröna blinkar</td>
					<td>Kör 80 km/h eller den hastighet som ATC medger. Räkna med att den följande huvudsignalen visar "kör 40, ...". </td>
				</tr>
				<tr>
					<td>Kör 80, vänta kör 80</td>
					<td>En grön och en vit blink</td>
					<td>Kör 80 km/h eller den hastighet som ATC medger. Räkna med att den följande huvudsignalen visar "kör 80, ...".</td>
				</tr>
			</tbody>
		</table>

		<p>En huvudljussignal med inbyggd försignalering ska automatiskt gå till "stopp" om försignaleringen uteblir. Vissa infarts- och mellansignaler med inbyggd försignalering kan vara försedda med en tilläggsskylt "försignalering" placerad tillsammans med märkskylten. Tilläggsskylten visar att huvudljussignalen inte automatiskt går till "stopp" om försignaleringen skulle utebli. Om signalen enbart visar "kör 80", ska det jämställas med att den visar "stopp".</p>

		<h4>Roslagsbanan</h4>
		<p>* Märket sätts upp under signalnummermärke på sådan huvudsignal som inte automatiskt går till "stopp" vid fel på försignalbeskedet.</p>

	</body>
</html>