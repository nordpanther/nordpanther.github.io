<html>
	<head>
		<title>Klargöring</title>
	</head>
	<body>

		<h1>Klargöring</h1>

		<h2>Tågsättets iordningställande</h2>
		<p>Ett tågsätt ska vara iordningställt enligt järnvägsföretagets säkerhetsbestämmelser. Järnvägsföretaget ska utse en tågsättsklargörare som ansvarar för tågsättets iordningställande. Det kan vara föraren eller någon annan person som har denna funktion. Järnvägsföretaget ansvarar för att fordon som ingår i tågsättet är löpdugliga. Tågsättsklargöraren ska kontrollera att</p>
		<ul>
			<li>draginrättningar och andra förbindelser är rätt kopplade</li>
			<li>fordon och laster är kontrollerade</li>
			<li>tågsättet har slutsignal</li>
			<li>tågsättet är rätt sammansatt</li>
			<li>uppgifter om tågsättet har upprättats</li>
		</ul>
		<p>Tågsättsklargöraren ska utföra ett bromsprov.</p>

		<h3>Roslagsbanan (Trafikförvaltningens säkerhetsbestämmelser)</h3>
		<p>Drivfordon som ska användas ska iordningställas enligt bestämmelser för en viss fordonstyp minst en gång per dygn. För motorvagnståg gäller detta både motorvagnen och manövervagnen. För arbetsfordon gäller bestämmelserna i tillämpliga delar.</p>
		<p>För varje tågsätt ska det framgå vem som är tågsättsklargörare.</p>

		<h4>X10p</h4>
		<ul>
			*Funktionsprova förarövervakningen (säkerhetsgrepp)
			*Kontrollera att pådrag erhålls i båda körriktningarna
			*Funktionsprova högtalaranläggningen
			*Funktionsprova PIS (inga felmeddelanden)
			*Kontrollera att VÖS inte indikerar störning i funktion
			*Kontrollera vagnarnas bromsindikeringslampor (Transdev)
			*Kontrollera att värmekabeln är korrekt kopplad (Transdev)
			*Kontrollera att dörrblockering är från (Transdev)
			*Kontrollera att ATC-nödbrytare är tillslagen (Transdev)
			*Kontrollera att automatsäkringar är tillslagna, alla utom spegelvärme och frontrutevärme (Transdev)
			*Kontrollera att S1 och S2 finns i tillräcklig mängd
			<li>Kontrollera direktbromsen (är loss)</li>
			<li>Kontrollera fordonets inventarier</li>
			<li>Kontrollera klarsignalen</li>
			<li>Kontrollera matarledningskranarna (är öppna)</li>
			<li>Kontrollera slutsignalen</li>
			<li>Kontrollera strålkastarna</li>
			<li>Kontrollera nödbromshandtagens plombering</li>
			<li>Kontrollera nödöppnarnas plombering</li>
			<li>Kontrollera parkeringsbromsarna (är lossade)</li>
			<li>Kontrollera plomberingen av tyfonens avstängningskran</li>
			<li>Syna apparatlådor och kompressorer</li>
			<li>Syna bryggor, grindar och kedjor</li>
			<li>Syna boggier, fjädringen (chevroner och metaconer), hjul och lagerboxar</li>
			<li>Syna kopplet och kopplets eldelar</li>
			<li>Syna strömavtagaren (inte har några synliga fel)</li>
			<li>Testa indikeringslamporna</li>
			<li>Testa passagerardörrarna och det rörliga fotsteget</li>
			<li>Testa tågradion</li>
			<li>Testa vindrutetorkaren och vindrutespolaren</li>
			<li>Utför ett bromsprov</li>
		</ul>

		<p>***_________***</p>

		<p>*** Kompletterande anvisningar till tri jvg: 5, Fordonsinstruktion: 9,10</p>

		<p>*** Om vagnen är kopplad till post, aktivera tåget och vänta tills matarledningen laddats klart och huvudkompressorn stannat innan posten kopplas från. Starta därefter upp tåget. Strömavtagaren skall manövreras från motorvagnens A-ände. Om tåget ej varit kopplat till post och hjälpkompressorn startar, vänta med att aktivera tågsättet tills manometern uppnått 7-8 bar och hjälpkompressorn stannat. Erhålls inte tillräckligt lufttryck, anmäl felet.</p>

		<p>*** Det åligger den som först tar fordonet i bruk det aktuella trafikdygnet att tillse att klargöringen blir genomförd.</p>
		<p>*** På fordon utrustade med ATC-utrustning skall denna kontrolleras. Detta gäller dock ej vid växling enbart inom depåområde.</p>
		<p>*** Särskilt överlämningsförfarande skall i sådant fall tillämpas. Efter klargörandet får tåget ej påverkas före trafiksättning med mindre än att ny kontroll utföres. Upptäcks vid klargörandet fel på något som kan påverka tågets säkra framförande, får tåget ej tas i drift.</p>

		<h2>Märkning på vagnar</h2>
		<p>Största tillåtna hastighet för personvagnar anges genom märkning på vagnen.</p>

		<h2>Tågsättets kontroll</h2>
		<p>Ett tågsätt ska kontrolleras före start.</p>
		<p>Tågsättet ska när det lämnar startplatsen ha broms på minst två axlar på första och sista fordonet som automatiskt sätts till om tågsättet oavsiktligt skulle delas.</p>
		<p>Om tågfärden/spärrfärden startas inom ett ATC-arbetsområde ska tågskyddssystemet vara avstängt tills tåget/spärrfärden har lämnat ATC-arbetsområdet eller stannat vid tavla "starta ATC".</p>

		<h2>Spärrfärdssättets kontroll</h2>
		<p>Ett spärrfärdssätt ska kontrolleras före start.</p>

		<h3>Järnvägsföretagets bestämmelser</h3>
		<p>Tågsättet ska ställas iordning och kontrolleras på tågets utgångsplats och på plats där sammansättningen ändras.</p>
		<p>Främst i tågsättet ska det finnas ett lok, eller en manövervagn med förarhytt främst.</p>
		<p>I fordonssätt med personvagnar ska de gaveldörrar som inte leder till andra personvagnar med avdelning för resande, vara stängda och låsta. För vagn med öppen plattform som går först eller sist i fordonssätt gäller att gavelgrind ska vara stängd och gångbrygga uppfälld.</p>
		<h4>X10p</h4>
		<p>Tågsättsklargöraren ska säkerställa att fordonen inte är behäftade med några trafiksäkerhetspåverkande fel och brister.</p>
		<p>Tågsättsklargöraren ska kontrollera att tågsättets faktiska sammansättning stämmer med växlingsbeskedets (eller motsvarande) uppgifter.</p>
		<p>Alla övergångsbryggor mellan vagnar som ombordpersonal har att passera i sitt arbete ska vara nedfällda. Gaveldörrar där det finns uppfällda övergångsbryggor vara låsta. Att så är fallet ska kontrolleras av tågsättsklargöraren samt av ombordansvarig i resandetåg. Är det stor skillnad i bufferthöjd mellan vagnarna, ska alltid den högst liggande bryggan fällas först, så att övergången blir så bra som möjligt. Om höjdskillnaden mellan motstående buffertskivors mittpunkter överstiger 85 mm, får övergångsbryggorna inte vara nedfällda.</p>
		<p>Tågsättsklargöraren ska se till att</p>
		<ul>
			<li>vid behov, UIC-kabeln är kopplad mellan fordon som utrustade med sådana</li>
			<li>de UIC-kablar som inte används är upphängda i avsedda hållare</li>
		</ul>
		<p>Tågsättsklargöraren ska kontrollera att brandsläckare finns, är plomberade samt inte har utgånget datum. Minst en brandsläckare ska finnas i varje vagn som är upplåten för resande. Brister anmäls till operativ arbetsledning.</p>
		<p>Om högtalarsystem finns och förväntas användas ska tågsättsklargöraren om möjligt kontrollera att det fungerar.</p>

		<h4>X15p</h4>

		<h4>Funktionskontroll</h4>
		<p>Tågsättsklargöraren ska genomföra en funktionskontroll av personvagnar. På en utgångsplats där tågsättet har befunnits i högst en timme behöver ny funktionskontroll av vagnar inte genomföras. Det ska dock säkerställas att funktionskontroll sker minst en gång per dygn på fordon som används i trafik under flera dygn i sträck.</p>

		<p>***Funktionskontroll innefattar</p>
		<ul>
			<li>klarsignal</li>
			<li>kompressor/matarledningstryck</li>
			<li>radio</li>
			<li>högtalare</li>
			<li>frontbelysning och slutsignal</li>
			<li>lossade p-bromsar</li>
			<li>traktion i bägge riktningarna</li>
			<li>bromsprov</li>
			<li>ATC fungerar och är korrekt inställd</li>
			<li>utför ATC-bromsprov</li>
			<li>säkerhetsgrepp</li>
			<li>utvändig kontroll</li>
		</ul>

		<h2>Spärrfärdssättets iordningställande</h2>
		<p>Ett spärrfärdssätt ska vara iordningställt enligt järnvägsföretagets säkerhetsbestämmelser. Tillsyningsmannen ska kontrollera att</p>
		<ul>
			<li>spärrfärdssättet är rätt sammansatt</li>
			<li>draginrättningar och andra förbindelser är rätt kopplade</li>
			<li>fordon och laster är kontrollerade</li>
			<li>spärrfärdssättet har slutsignal när nattsignaler används</li>
			<li>uppgifter om spärrfärdssättet har upprättats</li>
		</ul>
		<p>Bromsprov ska vara utfört</p>

		<h2>Krav på fordon</h2>
		<p>Innan tågfärden startar ska föraren förvissa sig om</p>
		<ul>
			<li>drivfordonet får gå på den sträcka som tågfärden enligt körplanen ska gå på</li>
			<li>tågskyddssystemet är verksamt på tågsättets främsta fordon och försett med rätta värden</li>
			<li>den förarplats som föraren ska manövrera tågsättet från har ett fungerande säkerhetsgrepp</li>
			<li>bromsen kan manövreras från förarplatsen och fungerar som avsett</li>
			<li>tågsättet har frontsignal</li>
		</ul>
		<h3>Spärrfärd</h3>
		<p>Tillsyningsmannen ansvarar för att</p>
		<ul>
			<li>fordonen som ingår i spärrfärdssättet är löpdugliga</li>
			<li>spärrfärdssättet är sammansatt enligt järnvägsföretagets bestämmelser</li>
			<li>bromsen fungerar som avsett</li>
			<li>spärrfärdssättet är försett med de ljud- och ljussignaler som föreskrivs</li>
		</ul>
		<p>Föraren ska förvissa sig om att</p>
		<ul>
			<li>drivfordonet får gå på den sträcka som spärrfärden enligt körplanen ska gå</li>
			<li>tågskyddssystemet är verksamt på spärrfärdssättets främsta fordon och försett med rätta värden om spärrfärdssättet manövreras från sitt främsta fordon och detta är utrustat med tågskyddssystem</li>
			<li>bromsen kan manövreras från förarplatsen och fungerar som avsett</li>
		</ul>

		<h2>Tågsättets främsta fordon saknar tågskyddssystem</h2>

	</body>
</html>