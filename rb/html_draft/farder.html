<html>
	<head>
		<title>Färder</title>
	</head>
	<body>
		<p>*** Tidtabell, anslutande trafik, resmål, alternativa resvägar. Städade tåg.</p>
		<h1>Färder</h1>
		<h2>*Roslagsbanan</h2>
		<table>
			<tbody>
				<tr>
					<td>30</td>
					<td>Trafikledare</td>
				</tr>
				<tr>
					<td>31</td>
					<td>Förare på normaltåg</td>
				</tr>
				<tr>
					<td>32</td>
					<td>Arbetstågsförare</td>
				</tr>
				<tr>
					<td>33</td>
					<td>Depåförare</td>
				</tr>
				<tr>
					<td>34</td>
					<td>Huvudtillsyningsman</td>
				</tr>
				<tr>
					<td>35</td>
					<td>Tillsyningsman</td>
				</tr>
				<tr>
					<td>36</td>
					<td>Tågvarnare/vägvakt</td>
				</tr>
				<tr>
					<td>37</td>
					<td>Trafikbiträde</td>
				</tr>
				<tr>
					<td>38</td>
					<td>Konduktör</td>
				</tr>
			</tbody>
		</table>
		<p>*** Instruktör skall ha ingående kunskaper för den kategori som utbildningen skall bedrivas i, samt god kännedom om övriga föreskrifter. SoS-planerare skall ha behörighet enligt kategori 30, 32, 34 eller 35 samt den kunskap och erfarenhet om arbetsmetoder och lokala förhållanden som krävs för att kunna bedöma hur arbetet skall kunna genomföras på ett säkert sätt.</p>
		<h2>*Spårbehörighet</h2>
		<p>*** Personal som utan bevakare skall beträda spår skall genomgå utbildning i spårbehörighet. Kursen syftar till att påvisa de faror som finns på ett järnvägsspår samt till att ge god kännedom om säkerhetzoner, skyddsutrymme, skyddsnischer, trafikledningens organisation. Genomgången kurs skall dokumenteras med ett skriftligt prov. Kursen ger inte behörighet till arbete i spår utan tågvarnare.</p>

		<h2>Spärrfärdens bemanning</h2>
		<p>Järnvägsföretaget ska utse en tillsyningsman som ansvarar för trafiksäkerheten i samband med spärrfärden.</p>
		<p>Tillsyningsmannen ansvarar för kontakten med tågklareraren och med andra tillsyningsmän.</p>
		<p>Föraren ansvarar för att manövrera och framföra spärrfärdssättet. Föraren får vara tillsyningsman om han har uppsikt i rörelseriktningen.<p>

		<h3>*Förarens placering</h3>
		<p>I den förarhytt som spärrfärdssättet manövreras från får ingen annan än spärrfärdens personal befinna sig utan järnvägsföretagets medgivande.

		<h3>*Personalens kunskaper</h3>
		<p>Tillsyningsmannen ska ha god kännedom om spärrfärdssträckans spåranläggningar och tillräcklig geografisk kännedom för att kunna avgöra att spärrfärdssträckan stämmer överens med uppgifterna i körplanen.</p>

		<h3>*Personalens utrustning</h3>
		<p>Tillsyningsmannen ska ha tillgång till aktuella uppgifter om</p>
		<ul>
			<li>spärrfärdssättets längd</li>
			<li>spärrfärdssättets vikt</li>
			<li>spärrfärdssättets bromsegenskaper</li>
			<li>axellast för vagnar som har högre axellast än 20 ton</li>
			<li>största tillåtna hastighet för det långsammaste fordonet som ingår i spärrfärdssättet.</li>
		</ul>
		<p>Tillsyningsmannen ska ha giltiga säkerhetsordrar. Tillsyningsmannen ska även ha tillgång till spärrfärdens körplan. Dessa ska alltid finnas framme så att tillsyningsmannen omedelbart kan läsa dem. Tillsyningsmannen ska meddela föraren dessa uppgifter.</p>
		<p>Tillsyningsmannen ska även ha tillgång till</p>
		<ul>
			<li>blanketter för att ta emot säkerhetsordrar</li>
			<li>linjeboken</li>
			<li>en klocka som visar rätt tid</li>
		</ul>
		<p>Ifyllda blanketter för att ta emot säkerhetsordrar ska arkiveras enligt järnvägsföretagets säkerhetsbestämmelser.</p>
		<h4>Roslagsbanan (Transdevs säkerhetsbestämmelser)</h4>
		<p>*** De ska lämnas in på respektive tjänsteställe.</p>
		<p>Ifyllda blanketter ska arkiveras i minst tre månader.</p>

		<h2>Tågfärdens bemanning</h2>
		<p>Järnvägsföretaget ska utse en förare som ansvarar för trafiksäkerheten i samband med tågfärden.</p>
		<p>Om tåget är ett resandetåg ska järnvägsföretaget dessutom utse en ombordansvarig som har det övergripande ansvaret för de resande. Järnvägsföretagets säkerhetsbestämmelser ska ange vad som ska krävas för att föraren ska få vara ombordansvarig.</p>
		<p>Järnvägsföretaget kan även bestämma att en tågfärd ska bemannas med flera funktioner som har arbetsuppgifter med betydelse för trafiksäkerheten. Fördelningen av arbetsuppgifterna i dessa fall samt villkor för när flera funktioner behövs ska då anges i järnvägsföretagets säkerhetsbestämmelser.</p>
		<h4>Roslagsbanan (Trafikförvaltningens säkerhetsbestämmelser)</h4>
		<p>Föraren ska ha förarbehörighet (31).</p>
		<p>Resandetåg ska normalt bemannas med en konduktör. Järnvägsföretagets säkerhetsbestämmelser ska ange i vilka fall ett resandetåg inte behöver bemannas med en konduktör samt villkor för...</p>
		<h4>Roslagsbanan (Transdevs säkerhetsbestämmelser)</h4>
		<p>*** Om ett tåg som skulle ha haft konduktör oväntat blir utan sådan gäller följande. Utgångsstation: tåget får inte avgå och vara upplåtet för trafikanter. Annan trafikplats: tåget får gå vidare till nästa station. Därifrån får det fortsätta att vara upplåtet för trafikanter endast om TL bedömer att tåget måste fortsätta för att undvika omfattande driftstörningar. Från Rnb, Djö och Vbm får tåget inte avgå upplåtet för trafikanter. Inom ställverksområde Öst. Inom ställverksområdet får tåg föras undan till Öst resp Djö och därvid vara upplåtet för trafikanter. Mellanliggande uppehåll kan dras in för att inte skapa stora förseningar pga avgångsproceduren.</p>
		<h4>Roslagsbanan</h4>
		<p>(*) Föraren är ombordansvarig.</p>
		<p>(*) Planeringen tillser att tågfärden förbereds och bemannas, i andra hand turfördelningen och i tredje hand trafikledningen. För varje tågfärd ska det framgå vem som är förare, om tåget är bemannat med en konduktör och om tåget är bemannat med en eller flera hjälpkonduktörer.</p>
		<p>(*) För förberedelsen av tågfärden utses en tågsättsklargörare och en bromsprovare.</p>
		<p>(*) En tågfärd ska bemannas med</p>
		<ul>
			<li></li>
			<li></li>
		</ul>
		<p>(*) Vid tågtjänstens början ska konduktören anmäla sig till föraren.</p>
		<p>(*) Konduktören ska vara behjälplig med</p>
		<ul>
			<li>information till resenärerna</li>
			<li>på- och avstigning</li>
		</ul>
		<p>(*) Tågsättsklargöraren</p>
		<p>(*) Lotsen ska ha förarbehörighet (31), eller behörighet som arbetstågsförare (32). Lotsen ansvarar för att förareleven som manövrerar drivfordonet under dennes ansvar blir informerad om vad som gäller för tågfärden, i nödvändig omfattning. Om eleven vid utbildning inte är godkänd som förare är instruktionsföraren lots när förareleven manövrerar drivfordonet. Om eleven är godkänd som förare, t.ex. vid typutbildning, är den som manövrerar drivfordonet förare. Instruktionsföraren är inte lots. I övrigt utför lotsen de uppgifter som åligger föraren av tågfärden.</p>
		<p>*** För lots på arbetståg räcker behörighet enligt kategori 35 efter särskilt uttagningsförfarande och kompletterande förarutbildning enligt särskild utbildningsplan.</p>
		<p>(*) Ett förarbiträde manövrerar ett drivfordon på uppdrag av en lots. Förarbiträdet ska ha förarbehörighet samt typutbildning på aktuellt drivfordon.</p>
		<p>(*) En bromsare kan medfölja vid handbromsad tågfärd. Bromsaren ska bemanna handbromsarna i vagnar som saknar tryckluftsbroms och på förarens signal tillsätta respektive lossa handbromsen.</p>
		<p>(*) Resenärer får inte medfölja en tågfärd där det första och sista fordonet inte automatiskt bromsas vid självavkoppling.</p>
		<p>(*) Bromsprovaren</p>
		<p>(*) Ombordansvarig ansvarar för</p>
		<ul>
			<li>resenärernas säkerhet</li>
			<li>information till resenärerna</li>
			<li>arbetsledning för ombordpersonal avseende på- och avstigning, dörröppning och dörrstängning</li>
			<li>avgångsproceduren</li>
			<li>att kontakt upprätthålls med föraren</li>
			<li>att vara föraren behjälplig vid evakuering</li>
			<li>vid behov</li>
		</ul>
		<p>(*) Konduktören ska vara utrustad med mobiltelefon. Föraren ska ha tillgång till konduktörens telefonnummer och vice versa. Konduktören och föraren bör även ha förbindelse med walkie-talkie.</p>
		<p>(*) Vid resandetåg ska en konduktör alltid medfölja tåget. Vid resandetåg kan det även finnas en eller flera hjälpkonduktörer som biträder konduktören. En överenskommelse ska ske om vilken tågdel respektive konduktör ansvarar för. Vid tågtjänstens början ska hjälpkonduktörerna anmäla sig till konduktören.</p>

		<h3>*Förarens placering</h3>
		<p>Tågets förare ska vara placerad i tågsättets främsta förarhytt. I den förarhytten får ingen annan än föraren befinna sig utan järnvägsföretagets medgivande.</p>

		<h3>*Personalens kunskaper</h3>
		<p>Föraren ska ha tillräcklig geografisk kännedom för att kunna avgöra att den lagda tågfärdvägen stämmer överens med uppgifterna i körplanen.</p>
		<p>(*) Personal i trafiksäkerhetstjänst ska ha kunskap i de bestämmelser som rör den egna funktionens arbetsuppgifter.</p>

		<h3>*Personalens utrustning</h3>
		<p>Föraren ska ha tillgång till aktuella uppgifter om</p>
		<ul>
			<li>tågsättets längd</li>
			<li>tågsättets tågvikt</li>
			<li>tågsättets bromsvikt</li>
			<li>tågsättets bromsprocent</li>
			<li>axellast för vagnar som har högre axellast än 20 ton</li>
			<li>största tillåtna hastighet för det långsammaste fordonet som ingår i tågsättet.</li>
		</ul>
		<p>Föraren ska ha giltiga säkerhetsordrar och en så aktuell tågorder som möjligt. Föraren ska även ha tillgång till tågfärdens körplan. Dessa ska alltid finnas framme så att föraren omedelbart kan läsa dem.</p>
		<p>Föraren ska även ha tillgång till</p>
		<ul>
			<li>blanketter för att ta emot säkerhetsordrar</li>
			<li>linjeboken</li>
			<li>en klocka som visar rätt tid</li>
		</ul>
		<p>Ifyllda blanketter för att ta emot säkerhetsordrar ska arkiveras enligt järnvägsföretagets säkerhetsbestämmelser.</p>

		<h2>Växlingens bemanning</h2>
		<p>Järnvägsföretaget ska utse en tillsyningsman som ansvarar för trafiksäkerheten i samband med växlingen. Om inget annat har angetts så är föraren tillsyningsman.
		<p>Tillsyningsmannen ansvarar för kontakten med tågklareraren och med andra tillsyningsmän.</p>
		<p>Föraren ansvarar för att manövrera och framföra växlingssättet. Föraren och tillsyningsmannen får vara samma person om de båda funktionerna går att förena.</p>
		<p>Järnvägsföretaget kan även bestämma att en växling ska bemannas med flera funktioner som har arbetsuppgifter med betydelse för trafiksäkerheten. Fördelningen av arbetsuppgifterna i dessa fall samt villkor för när flera funktioner behövs ska då anges i järnvägsföretagets säkerhetsbestämmelser.</p>
		<p>Tillsyningsmannen ska bestämma vem som ska besluta om igångsättning och vem som ska hålla uppsikt i rörelseriktningen. Det kan vara tillsyningsmannen, föraren eller en av tillsyningsmannen utsedd signalgivare som har dessa arbetsuppgifter. Tillsyningsmannen ska instruera föraren och signalgivaren om hur växlingen ska gå till.</p>

		<h3>*Roslagsbanan</h3>
		<p>(*) En signalgivare ska medfölja växlingen när tillsyningsmannen eller föraren inte kan hålla uppsikt i rörelseriktningen. Det kan finnas en eller flera signalgivare. När det finns en eller flera signalgivare delaktiga ansvarar tillsyningsmannen för att klargöra vem som ger signaler och vem som repeterar signaler.</p>

		<h3>*Personalens kunskaper</h3>
		<p>Tillsyningsmannen ska normalt ha god kännedom om växlingsområdets spåranläggningar och tillräcklig geografisk kännedom för att kunna avgöra att växlingsområdet stämmer överens med uppgifterna i växlingsplanen. Tillsyningsmannen ska även ha god kännedom om de särskilda bestämmelser som gäller för växlingsområdet och den aktuella växlingen. Om växlingen genomförs som vägväxling behöver tillsyningsmannen endast ha begränsad kännedom om spåranläggningen.</p>
		<p>Om tillsyningsmannen saknar nödvändig kännedom, ska han meddela detta till tågklareraren. Växlingen får då ändå genomföras om tågklareraren ser till att tillsyningsmannen får den kännedom som behövs för att kunna utföra den aktuella växlingen. Tillsyningsmannen och tågklareraren ska då ta hänsyn till tillsyningsmannens begränsade kännedom när växlingen genomförs.</p>

		<h4>Roslagsbanan (Trafikförvaltningens säkerhetsbestämmelser)</h4>
		<p>Växlingsledaren ska ha förarbehörighet (31), eller behörighet som arbetstågsförare (32) eller förarbiträde (37).</p>
		<p>*** På depåområde kan växlingsledare även ha behörighet enligt kategori 33.</p>
		<p>Signalgivaren ska ha förarbehörighet (31), eller behörighet som trafikledare (30), arbetstågsförare (32), huvudtillsyningsman (34), tillsyningsman (35) eller trafikbiträde (37).</p>
		<p>*** Vid signalgivning inom depå kan signalgivare även ha behörighet enligt kategori 33.</p>

		<h3>*Personalens utrustning</h3>
		<p>Tillsyningsmannen ska ha tillgång till växlingsplanen där sådan finns.</p>
	</body>
</html>