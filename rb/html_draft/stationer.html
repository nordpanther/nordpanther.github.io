<html>
	<head>
		<title>Stationer</title>
	</head>
	<body>
		<h1>Stationer</h1>
		<h2>Spår</h2>
		<h3>Huvud- och sidospår</h3>
		<p>Huvudspår (hsp) är spår avsedda för säkrade rörelser. Sidospår (ssp) är andra spår än huvudspår. Ett signalkontrollerat sidospår är ett sidospår som kan ingå i en växlingsväg.</p>
		<p>Normalhuvudspår (nhsp) är de huvudspår på en driftplats som från driftplatsgränsen leder genom växlar i normalläge. Avvikande huvudspår (ahsp) än normalhuvudspår på en driftplats.</p>
		<h4>Roslagsbanan</h4>
		<p>Tågspår är spår avsedda för tågrörelser. Sidospår är andra spår än tågspår som normalt inte är avsedda för tågrörelser.</p>
		<p>* ...till vilket tågväg inte kan ställas.</p>
		<p>Begreppet "signalkontrollerat sidospår" används inte på Roslagsbanan.</p>
		<p>Begreppen "normalhuvudspår" och "avvikande huvudspår" används inte på Roslagsbanan.</p>
		<h3>Enkel-, dubbel- och flerspår</h3>
		<p>Enkelspår är en sträcka med endast ett huvudspår på linjen mellan två angränsande driftplatser. Dubbelspår är en sträcka med två huvudspår på linjen. Flerspår är en sträcka med tre eller flera huvudspår på linjen.</p>
		<h4>Roslagsbanan</h4>
		<p>Enkelspår är en sträcka med endast ett tågspår på en linjesträcka. Dubbelspår är en sträcka med två tågspår på en linjesträcka.</p>
		<p>Begreppet "flerspår" används inte på Roslagsbanan.</p>
		<h3>Ned- och uppspår</h3>
		<p>Nedspåret (nsp eller N) är det vänstra spåret i den riktning på linjen i vilken tåg med udda nummer går vid dubbelspår. Uppspåret (usp eller U) är det vänstra spåret i den riktning i vilken tåg med jämna nummer går vid dubbelspår.</p>
		<p>På flerspår används beteckningarna "första nedspåret", "andra uppspåret", enligt definition i linjeboken.</p>
		<h4>Roslagsbanan</h4>
		<p>Nedspåret är det vänstra spåret i riktning mot Stockholms östra. Uppspåret är det vänstra spåret i riktning från Stockholms östra.</p>
		<h2>Banans indelning</h2>
		<p>Banan är hela spåranläggningen, inklusive banunderbyggnaden, banöverbyggnaden, kontaktledningsanläggningarna och signalanläggningarna. Banan delas in i linjen och driftplatser.</p>
		<p>Trafikplats (tpl) är en gemensam benämning för driftplats, driftplatsdel, hållplats, hållställe och linjeplats. Varje trafikplats har ett fastställt namn som anges i linjeboken.</p>
		<h4>Roslagsbanan</h4>
		<p>Trafikplats (tpl) är en gemensam benämning för station och hållplats. Varje trafikplats har ett fastställt namn som anges i banboken.</p>
		<h3>Driftplatser</h3>
		<p>En driftplats (dp) är ett från linjen avgränsat område av banan som kan övervakas av tågklareraren mer detaljerat än vad som krävs för linjen. En driftplats kan vara avsedd för resandes på- och avstigning vid plattform.</p>
		<h4>Roslagsbanan</h4>
		<p>En station (stn) är ett avgränsat område av banan med huvudsignaler, där tågmöte och förbigång kan ske. En station kan vara avsedd för resandes på- och avstigning vid plattform.</p>
		<p>Ett depåområde är ett avgränsat område (i anslutning till en station), avsett för uppställning eller fordonsunderhåll. Ett depåområde ingår normalt inte i stationens signalställverk. Inom depåområdet gäller särskilda bestämmelser.</p>
		<p>Vid gränsen in mot ett depåområde ska det finnas ett depågränsmärke "depåområde börjar". Vid gränsen ut från ett depåområde ska det finnas ett depågränsmärke "depåområde slutar".</p>
		<h3>Driftplatsgränsen</h3>
		<p>Driftplatsgränsen är gränsen mellan en driftplats och linjen, eller gränsen mellan två driftplatser som gränsar direkt till varandra. Driftplatsgränsen mot linjen går omedelbart utanför infartssignalen, eller en motsvarande huvudsignaltavla eller infartstavla.</p>
		<h4>Roslagsbanan</h4>
		<p>Stationsgränsen är gränsen mellan en station och linjen, eller gränsen mellan två stationer som gränsar direkt till varandra. Stationsgränsen mot linjen går omedelbart utanför den yttre infartssignalen.</p>
		<h3>Driftplatsdelar</h3>
		<p>Där det finns ett tekniskt behov kan en driftplats delas upp i flera namngivna avgränsade driftplatsdelar (dpd).</p>
		<p>En tavla "gräns mot driftplatsdel" anger signaturen för den driftplatsdel inom driftplatsen som är belägen bortom tavlan. Tavlan kan även förekomma i en äldre utformning.</p>
		<h4>Roslagsbanan</h4>
		<p>Där det finns ett tekniskt behov kan flera stationer som gränsar direkt till varandra tillsammans utgöra ett sammanhängande ställverksområde, och kontrolleras av ett gemensamt signalställverk.</p>
		<p>Ett stationsgränsmärke anger signaturen för den station inom ställverksområdet som är belägen bortom märket.</p>
		<p>* Märket anger vid behov stationsgräns då denna inte är vid en blocksignal.</p>
		<h3>Linjen</h3>
		<p>Linjen är banan utanför driftplatsernas gränser.</p>
		<p>En hållplats (hp) är en plats på linjen, avsedd för resandes på- och avstigning vid plattform, men utan att det finns någon växel eller rörlig bro i huvudspåret.</p>
		<p>Ett hållställe (hst) är en plats med ett särskilt namn inom en driftplats, avsedd för resandes på- och avstigning vid plattform.</p>
		<h4>Roslagsbanan</h4>
		<p>En linjesträcka är linjen mellan två stationers gränser.</p>
		<p>Begreppet "hållställe" används inte på Roslagsbanan.</p>
		<p>En hållplats (hpl) är en plats på linjen eller inom ett ställverksområde, avsedd för resandes på- och avstigning vid plattform.</p>
		<h3>Linjeplatser</h3>
		<p>En linjeplats (lp) är en plats på linjen med minst en växel eller rörlig bro i huvudspåret. En linjeplats kan vara avsedd för resandes på- och avstigning vid plattform.</p>
		<h4>Roslagsbanan</h4>
		<p>Begreppet "linjeplats" används inte på Roslagsbanan.</p>
		<h4>System S</h4>
		<p>I system S finns det linjeplatser utan huvudspår, där huvudspår övergår i sidospår vid linjeplatsens gräns och där alla växlar finns innanför gränsen.</p>
	</body>
</html>