<html>
	<head>
		<title>Signaler, stopp</title>
	</head>
	<body>
		<h1>Signaler, stopp</h1>

		<h2>Anmälan vid signal som visar "stopp"</h2>
		<p>När ett tåg har stannat vid en signal som visar "stopp" ska föraren/tillsyningsmannen anmäla detta till tågklareraren. Om orsaken till stoppsignalen är uppenbar för föraren/tillsyningsmannen får han avvakta med anmälan.</p>
		<table>
			<tbody>
				<tr>
					<td>Föraren kontaktar tågklareraren när fordonssättet står stilla och anmäler "Tåg/spärrfärd 00 står vid signal yy som visar "stopp"".</td>
				</tr>
				<tr>
					<td>Tågklareraren ger besked om att avvakta eller uppmanar föraren/tillsyningsmannen att ta fram blankett 21.</td>
				</tr>
			</tbody>
		</table>

		<h3>*Tåg finns på avstånd från en huvudsignal</h3>
		<p>Om tåget finns vid en normal stopplats på en driftplats på avstånd från en huvudsignal som visar "stopp" får anmälan ske där trots att tåget inte står vid signalen. Kan föraren inte se signalens beteckning, ska föraren ange vilken driftplats eller driftplatsdel samt vilket spår som tåget står på.</p>

		<h2>Dvärgsignal eller stopplykta som visar "stopp"</h2>
		<p>Om en dvärgsignal, slutpunktsstopplykta eller skyddsstopplykta visar "stopp" ska växlingssättet stannas före signalen. Tillsyningsmannen ska därefter anmäla till tågklareraren att signalen visar "stopp". Tågklareraren kan medge att växlingen får passera signalen genom att ge ett stoppassagemedgivande.</p>
		<p>Ett medgivande från tågklareraren att passera en dvärgsignal, slutpunktsstopplykta eller skyddsstopplykta i "stopp" får endast omfatta en signal i taget.</p>

		<h2>Huvudsignal som visar "stopp"</h2>
		<p>Om villkoren är uppfyllda får tågklareraren lämna ett stoppassagemedgivande till tåget/spärrfärden.</p>
		<p>Ett stoppassagemedgivande till ett tåg på en driftplats innebär samtidigt att tåget får körtillstånd från den plats där tåget står och förbi huvudsignalen.</p>
		<h3>Stoppassagemedgivande för två eller flera huvudsignaler samtidigt</h3>
		<p>Ett medgivande från tågklareraren att passera en huvudsignal i "stopp" får endast omfatta en signal i taget. Tågklareraren får lämna ett stoppassagemedgivande för två eller flera efter varandra följande huvudsignaler om det är samma tågklarerare som bevakar driftplatsen och övervakar bevakningssträckan. Motväxlar i tågfärdvägen ska vara låsta i rätt läge så att tågfärden inte kan komma ut på en annan bevakningssträcka eller på ett annat spår på bevakningssträckan än som avsett.</p>
		<p>Tågklareraren får samtidigt lämna ett stoppassagemedgivande för</p>
		<ul>
			<li>en mellansignal och den efterföljande utfartsblocksignalen, när tåget står vid mellansignalen som visar "stopp".</li>
			<li>en mellansignal, efterföljande utfartsblocksignal och samtliga mellanblocksignaler på bevakningssträckan, när tåget står vid mellansignalen som visar "stopp".</li>
			<li>en utfartsblocksignal och samtliga mellanblocksignaler på bevakningssträckan, när tåget står vid utfartsblocksignalen som visar "stopp".</li>
		</ul>

		<h3>Infartssignal och mellansignal</h3>

		<h3>Blocksignal</h3>
		<table>
			<tbody>
				<tr>
					<td>Föraren/tillsyningsmannen kontaktar tågklareraren när fordonssättet står stilla för att anmäla att signalen visar "stopp".</td>
				</tr>
				<tr>
					<td>
						<p>Tågklareraren</p>
						<ul>
							<li>kontrollerar att det inte finns något som hindrar tåget/spärrfärden att passera signalen på ett säkert sätt</li>
							<li>fyller i blankett 21</li>
							<li>uppmanar föraren att ta fram blankett 21</li>
							<li>meddelar föraren/tillsyningsmannen "tåg/spärrfärd 00 får passera signal yy"</li>
						</ul>
					</td>
				</tr>
				<tr>
					<td>
						<p>Föraren/tillsyningsmannen</p>
						<ul>
							<li>repeterar och dokumenterar medgivandet på blankett 21</li>
							<li>uppger sitt namn</li>
						</ul>
					</td>
				</tr>
				<tr>
					<td>
						<p>Tågklareraren</p>
						<ul>
							<li>bekräftar att medgivandet är rätt uppfattat</li>
							<li>dokumenterar förarens/tillsyningsmannens namn</li>
							<li>uppger sitt namn</li>
						</ul>
					</td>
				</tr>
				<tr>
					<td>
						<p>Föraren</p>
						<ul>
							<li>dokumenterar tågklarerarens namn</li>
							<li>kontrollerar att signalen har den angivna beteckningen</li>
							<li>framför tåget i hel siktfart</li>
						</ul>
					</td>
				</tr>
			</tbody>
		</table>
		<p>Hastighetsrestriktionen gäller fram till nästa huvudsignal.</p>
		<p>Om den passerade blocksignalen i "kör" kontrollbekräftar en rörlig bro, ska föraren kontrollera att brosignalen visar "passera" och framföra tåget med halv siktfart vid passage av den rörliga bro som signalens linjeplatsfunktion avser.</p>
		<p>Om den passerade blocksignalen i "kör" kontrollbekräftar en växel, ska föraren framföra tåget med halv siktfart vid passage av den växel som signalens linjeplatsfunktion avser och kontrollera att växeln ligger rätt.</p>
		<p>Växlar och brosignaler får kontrolleras under gång om föraren tydligt kan se dem.</p>

		<h3>Passera huvudsignaler vid växling</h3>
		<p>Ett växlingssätt får inte passera en huvudsignal i "kör" utan att detta är angivet i infrastrukturförvaltarens säkerhetsbestämmelser eller att det finns en särskild överenskommelse mellan tillsyningsmannen och tågklareraren. Ett växlingssätt får passera en huvudsignal i "stopp" efter ett muntligt stoppassagemedgivande.</p>
		<p>Vid växling på linjen krävs det ett stoppassagemedgivande för att växlingssättet ska få passera en mellanblocksignal i "stopp".</p>
		<p>Vid växling på en driftplats får en huvudljussignal i "stopp" passeras om det finns en medgivandetavla eller medgivandedvärgsignal som visar "rörelse tillåten" intill huvudljussignalen. Om det inte finns någon medgivandetavla eller medgivandedvärgsignal som visar "rörelse tillåten" intill huvudljussignalen i "stopp" och tågklareraren inte tidigare har lämnat någon stoppassagemedgivande ska växlingssättet stannas före huvudljussignalen. Tillsyningsmannen ska därefter anmäla till tågklareraren att huvudljussignalen visar "stopp".</p>
		<table>
			<tbody>
				<tr>												<td>Tillsyningsmannen kontaktar tågklareraren när växlingssättet står stilla för att anmäla att signalen visar "stopp": "växling xx vid huvudsignal yy i "stopp"".</td>
				</tr>
				<tr>
					<td>
						<p>Tågklareraren</p>
						<ul>
							<li>förvissar sig om att växlingssättet utan fara kan fortsätta förbi huvudljussignalen i "stopp"</li>
							<li>meddelar tillsyningsmannen "växlingen xx får passera huvudsignal yy i "stopp""</li>
						</ul>
					</td>
				</tr>
				<tr>
					<td>Tillsyningsmannen repeterar medgivandet.</td>
				</tr>
				<tr>
					<td>Tågklareraren bekräftar att medgivandet är rätt uppfattat.</td>
				</tr>
				<tr>
					<td>Tillsyningsmannen vidarebefordrar medgivandet till föraren och till den som beslutar om igångsättning.</td>
				</tr>
			</tbody>
		</table>
		<p>Om infrastrukturförvaltarens säkerhetsbestämmelser så anger får ett stoppassagemedgivande gälla flera på varandra följande huvudljussignaler. Tågklareraren ska i så fall ange beteckningen på alla huvudljussignaler som medgivandet omfattar: "växlingen xx får passera huvudljussignalerna yy och zz".

		<h4>System M</h4>
		<p>Vid växling på en linjeplats eller en obevakad driftplats i system M får huvudsignaler passeras i "stopp" utan något stoppassagemedgivande.</p>

		<h2>Obehörig passage av signal som visar "stopp"</h2>
		<p>Om ett fordonssätt utan medgivande har passerat en annan signal än en v-signal som visar "stopp" ska föraren omedelbart stanna färden. Tillsyningsmannen ska därefter meddela tågklareraren... Om tillsyningsmannen inte säkert vet signalens beteckning ska han så noggrant som möjligt ange vilken signal det gäller.</p>
		<p>För att färden ska få fortsätta ska den ha ett stoppassagemedgivande på samma sätt som om fordonssättet hade stått vid den signal som passerades obehörigt.</p>

	</body>
</html>