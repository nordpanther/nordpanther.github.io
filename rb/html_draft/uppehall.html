<html>
	<head>
		<title>Uppehåll</title>
	</head>
	<body>
		<h1>Uppehåll</h1>
		<h2>A-signaler</h2>
		<p>A-signaler är tablåsignaler.</p>
		<table>
			<tbody>
				<tr>
					<td>Stopp</td>
					<td></td>
					<td>Stanna snarast möjligt.</td>
				</tr>
				<tr>
					<td>Avgång</td>
					<td>Gult blinkande A</td>
					<td></td>
				</tr>
			</tbody>
		</table>
		<h2>U-tavlor</h2>
		<p>U-tavlor som är blå med vita siffror anger dessutom att tåg, på grund av balisgruppers placering och ATC-övervakningen, bör stanna tidigast strax före nästa u-tavla. Det kan även förekomma blå u-tavlor med bokstaven U.</p>
		<p>Tåg bör dock inte stannas mellan en blå u-tavla och en punkt omedelbart före nästa u-tavla. Järnvägsföretaget kan ge ut närmare bestämmelser.</p>

		<h2>Tågs stopplats</h2>
		<p>På trafikplatser kan det finnas uppehållstavlor (u-tavlor) och stopplatstavlor för att ange ett tågs stopplats. U-tavlor gäller för tåg som har uppehåll för resandes på- och avstigning, och är antingen försedda med bokstaven U eller med siffror som anger tåglängden i meter. Stopplatstavlor gäller för tåg som ska stanna på trafikplatsen men inte har uppehåll för resandes på- och avstigning.</p>
		<p>U-tavlan med bokstaven U kan även förekomma i en äldre blå utformning.</p>
		<p>Vita u-tavlor kan även förekomma på sidospår som används som uppställningsspår, för att ange hur långt fram ett fordonssätt bör dras.</p>
		<p>En u-tavla eller stopplatstavla som är placerad mellan två spår kan gälla för båda spåren och är då försedd med en tilläggsskylt med en vågrät dubbelriktad pil.</p>
		<p>Om det inte finns någon u-tavla som motsvarar tåglängden gäller att</p>
		<ul>
			<li>ett tåg som är kortare än vad en u-tavla med siffror anger ska stannas före tavlan enligt förarens uppskattning</li>
			<li>ett tåg som är längre än vad en u-tavla med siffror anger ska stannas efter tavlan enligt förarens uppskattning</li>
			<li>en ensam u-tavla med bokstaven U anger stopplatsen oberoende av tåglängden</li>
			<li>en u-tavla med bokstaven U ska inte passeras</li>
		</ul>
		<h3>Roslagsbanan</h3>
		<p>På trafikplatser kan det finnas hållmärken för att ange ett tågs stopplats. Hållmärken gäller för tåg som har uppehåll för resandes på- och avstigning, och är antingen försedda med eller utan siffror som anger tåglängden i antalet vagnar.</p>
		<p>Ett hållmärke som är placerat mellan två spår kan gälla för båda spåren och kan då vara försett med en tilläggsskylt med en vågrät dubbelriktad pil.</p>
		<p>Om det inte finns något hållmärke som motsvarar tåglängden gäller att</p>
		<ul>
			<li>tåget ska stannas vid ett hållmärke som motsvarar en högre tåglängd</li>
			<li>ett hållmärke utan siffror ska inte passeras</li>
		</ul>
	</body>
</html>