<html>
	<head>
		<title>ATC</title>
	</head>
	<body>
		<h1>Tågskyddssystem</h1>
		<p>Ett tågskyddssystem är ett tekniskt system för att övervaka och presentera signal- och hastighetsbesked. Tågskyddssystemet består av ban- och ombordutrustning för systemet ATC (Automatic Train Control) eller ETCS (European Train Control System).</p>
		<p>Tågskyddssystemet är tillslaget om starttestet är genomfört. Tågskyddssystemet är verksamt om tågskyddssystemet är tillslaget och har tågdata inmatade i systemet.</p>
		<p>Ett ATC-område är ett område där vissa signalinrättningar och signaltavlor på huvudspår är utrustade med balisgrupper för tågskyddssystemet ATC. Ett ETCS-område är ett område utrustat med balisgrupper för tågskyddssystemet ETCS.</p>

		<h2>ATC</h2>
		<h3>Banutrustningen</h3>
		<p>En balis är en enhet som ligger i spåret och som vid förfrågan sänder ATC-information till passerande spårfordon. En balisgrupp är en grupp om två eller flera baliser.</p>

		<h4>Balisfel</h4>
		<p>Ett balisinformationsfel är ett fel i överföringen av ATC- eller ETCS-informationen som leder till balisfelslarm på spårfordonet. Ett balisöverensstämmelsefel är ett fel som innebär att ATC-informationen "stopp" lämnas vid en signal som visar "kör" eller att "vänta stopp" lämnas vid en signal som visar "vänta kör". Balisfel är en gemensam benämning för balisinformationsfel och balisöverensstämmelsefel.</p>

		<h3>Ombordutrustningen</h3>
		<p>Huvud- och förindikatorn är en indikatorer på förarpanelen i ombordutrustningen för ATC eller ETCS-STM. Indikatorerna presenterar ATC-besked.

		<h3>Frisläppningshastigheter</h3>
		<p>Frisläppningshastigheten är den hastighet till vilken tågskyddsystemet övervakar bromsningen efter mottagen ATC- eller ETCS-information "vänta stopp", när målhastigheten är 0 km/h.</p>
		<h4>ATC</h4>
		<p>Vid 40-övervakning är frisläppningshastigheten 40 km/h och vid 10-övervakning är frisläppningshastigheten 10 km/h.</p>
		<h4>ETCS</h4>
		<p>I ETCS förekommer även andra frisläppningshastigheter än 40 km/h och 10 km/h.</p>

		<h3>Målpunkter</h3>
		<p>Målpunkten ligger vid den följande huvudsignalen eller en motsvarande signalpunkt.</p>
		<h4>Bortflyttade målpunkter</h4>
		<p>En A-bortflyttning är en bortflyttad målpunkt som ligger bortom den följande huvudsignalen, men före den därpå följande huvudsignalen.</p>
		<p>***BILD SOM VISAR A-BORTFLYTTNINGENS PLACERING***</p>
		<p>En P-bortflyttning är en bortflyttad målpunkt som ligger bortom den följande huvudsignalen, vid någon av de därpå följande huvudsignalerna.</p>
		<p>***BILD SOM VISAR P-BORTFLYTTNINGENS PLACERING***</p>

		<h2>ETCS</h2>
		<h3>Banutrustningen</h3>
		<h3>Ombordutrustningen</h3>
		<p>ETCS-STM är ombordutrustningen för ETCS kompletterad med en enhet, STM (Specific Transmission Module), som läser ATC-information från ATC-baliser och översätter den mottagna ATC-informationen till ombordutrustningen.</p>

		<h1>ATC</h1>
		<p>Vid körning med verksamt tågskyddssystem inom ett ATC-område kompletterar hyttsignaleringens ATC-besked signaleringen från yttre signalmedel.</p>

		<p>När en bokstav visas tillsammans med siffrorna i för- eller huvudindikatorn döljer bokstaven en nolla i hastighetsangivelsen. Till exempel ska "7A" tolkas som hastigheten 70 km/h och "10P" tolkas som hastigheten 100 km/h.</p>

		<h2>ATC-arbetsområde</h2>
		<p>Ett ATC-arbetsområde är en del av ett ATC-område, där tågskyddssystemet av tekniska skäl inte ska behandla den ATC-information som tas emot. ATC-arbetsområden kan tillämpas vid installation i områden utan ATC, samt vid förändringsarbeten i ATC-områden.</p>
		<p>Vid områdesgränsen in till ett ATC-arbetsområde ska det finnas en tavla "ATC-arbete börjar" (RB: "ATC-arbetsområde börjar") och i regel även en hastighetstavla som anger den största tillåtna hastigheten inom arbetsområdet. Vid områdesgränsen ut från ett ATC-arbetsområde ska det finnas en tavla "ATC-arbete slutar" (RB: "ATC-arbetsområde slutar") och i regel även en hastighetstavla som anger den största tillåtna hastigheten närmast efter arbetsområdet.</p>
		<p>*** ATC-arbetsområde börjar förses med hastighetsmärke enligt CS beslut</p>
		<p>***BILD TAVLA ATC-ARBETE BÖRJAR***</p>
		<p>***BILD TAVLA ATC-ARBETE SLUTAR***</p>
		<p>Tavlorna kan vara placerade tillsammans med hastighetstavlor. När gränsen mot ett ATC-arbetsområde sammanfaller med gränsen mot ATC-område ska både tavla "ATC-börjar" och tavla "ATC-arbete börjar" finnas vid gränsen i riktning in mot området. I motsatt riktning finns endast tavla "ATC slutar".</p>
		<p>Vid tavla "ATC-arbete börjar" och tavla "ATC-arbete slutar" finns balisgrupper som lämnar motsvarande ATC-information.</p>
		<p>Plats där tågskyddssystemet får göras verksamt trots att platsen är belägen inom ett ATC-arbetsområde.</p>
		<p>***BILD STARTA ATC/UPPSTARTSPUNKTSMÄRKE***</p>

		<h2>ATC-förbesked</h2>
		<p>Ett ATC-förbesked visar färdens målhastighet, det vill säga den hastighet som gäller från en målpunkt längre fram.</p>
		<p>ATC-förbeskedet grundar sig på den ATC-information som lämnades när fordonssättet passerade en balisgrupp med försignaleringsinformation.</p>
		<p>När fordonssättet når en försignalerad målpunkt som är en huvudsignal, kan signalbeskedet ha ändrats i mindre restriktiv riktning. I undantagsfall kan huvudsignalen även ha ändrat signalbesked till "stopp". I ett sådant fall ska föraren, när huvudsignalen upptäcks försöka att stanna före signalen eller så snart som möjligt därefter.</p>
		<table>
			<tbody>
				<tr>
					<td>"Vänta ..." ("vänta 70")</td>
					<td>Fasta eller blinkande siffror i förindikatorn, eller blinkande siffror i huvudindikatorn.</td>
					<td>Räkna med den angivna hastigheten som takhastighet från målpunkten.</td>
				</tr>
				<tr>
					<td>"Vänta ...L" ("vänta 7L")</td>
					<td>Fast eller blinkande siffra med "L" i förindikatorn.</td>
					<td>Räkna med att det finns andra mer restriktiva hastighetsbegränsningar utöver den angivna målhastigheten.</td>
				</tr>
			</tbody>
		</table>

		<p>Samtidigt som ett ATC-förbesked visas i förindikatorn visas i regel ett ATC-huvudbesked i huvudindikatorn.</p>

		<h3>Bortflyttad målpunkt</h3>
		<p>Bortflyttad målpunkt kan förekomma vid försignalering av huvudsignal och kan förekomma som A-bortflyttning eller P-bortflyttning.</p>
		<p>En målpunktstavla gäller bara vid körning med ATC-besked. Tavlan utmärker målpunkten för en A-bortflyttning. En målpunktstavla finns bara i de fall som målpunkten inte ligger strax före den första huvudspårsskiljande motväxeln.</p>
		<p>***BILD MÅLPUNKTSTAVLA***</p>
		<table>
			<tbody>
				<tr>
					<td>"Vänta ...A" ("Vänta 7A")</td>
					<td>Fast eller blinkande siffra med "A" i förindikatorn, eller blinkande siffra med "A" i huvudindikatorn.</td>
					<td>Räkna med den angivna hastigheten som takhastighet från en bortflyttad målpunkt. Målpunkten är belägen bortom den närmaste huvudsignalen, antingen vid den första huvudspårsskiljande motväxeln eller vid en målpunktstavla om det finns en sådan.</td>
				</tr>
				<tr>
					<td>"Vänta ...P" ("Vänta 7P")</td>
					<td>Fast eller blinkande siffra med "P" i förindikatorn, eller blinkande siffra med "P" i huvudindikatorn.</td>
					<td>Räkna med den angivna hastigheten som takhastighet från en bortflyttad målpunkt. Målpunkten är belägen bortom närmaste huvudsignal, vid en av de följande huvudsignalerna.</td>
				</tr>
			</tbody>
		</table>

		<h3>ATC-förbesked "vänta stopp"</h3>
		<p>Om målpunkten är en huvudsignal eller slutpunktsstopplykta i "stopp", en S-tavla eller en stoppbock visas något av följande ATC-besked. Släckt förindikator anger att tågskyddssystemet som takhastighet övervakar frisläppningshastigheten plus 9 km/h.</p>
		<table>
			<tbody>
				<tr>
					<td>"Vänta 00"</td>
					<td>Fast eller blinkande "00" i förindikatorn, eller blinkande "00" i huvudindikatorn.</td>
					<td>Räkna med "stopp" vid målpunkten. Bromsningen övervakas ned till frisläppningshastigheten 40 km/h. När fordonssättets hastighet är lägre än frisläppningshastigheten visas små nollor.</td>
				</tr>
				<tr>
					<td>"Vänta 000"</td>
					<td>Fast eller blinkande "000" i förindikatorn, eller blinkande "000" i huvudindikatorn.</td>
					<td>Räkna med "stopp" vid målpunkten. Bromsningen övervakas ned till frisläppningshastigheten 10 km/h. När fordonssättets hastighet är lägre än frisläppningshastigheten visas små nollor.</td>
				</tr>
				<tr>
					<td>"Vänta 0P"</td>
					<td>Fast eller blinkande "0P" i förindikatorn, eller blinkande "0P" i huvudindikatorn.</td>
					<td>Räkna med "stopp" vid målpunkten, som är belägen bortom den närmaste huvudsignalen, vid en av de därefter följande huvudsignalerna. Bromsningen övervakas ned till frisläppningshastigheten 10 km/h. När fordonssättets hastighet är lägre än frisläppningshastigheten visas små nollor.</td>
				</tr>
			</tbody>
		</table>

		<h2>ATC-huvudbesked</h2>
		<p>Ett ATC-huvudbesked visar färdens takhastighet, det vill säga den hastighet som för stunden är färdens största tillåtna hastighet.</p>
		<p>ATC-huvudbeskedet grundar sig på den ATC-information som lämnades när fordonssättet passerade en balisgrupp med huvudsignalinformation.</p>
		<table>
			<tbody>
				<tr>
					<td>"Kör ..." ("kör 130")</td>
					<td>andra fasta siffror än "00" i huvudindikatorn</td>
					<td>ATC-information "kör" har mottagits. Den angivna hastigheten övervakas som takhastighet.</td>
				</tr>
				<tr>
					<td>"Kör, delövervakning"</td>
					<td>tre fasta streck i huvudindikatorn</td>
					<td>ATC-information "kör" har mottagits. ATC-information från hastighetstavlor är inte fullständigt övervakad. Största tillåtna hastighet är 80 km/h.</td>
				</tr>
				<tr>
					<td>"Stoppsignal passerad"</td>
					<td>fast "00" i huvudindikatorn</td>
					<td>ATC-information "stopp" har mottagits.</td>
				</tr>
			</tbody>
		</table>
		<p>ATC-övervakade vägskyddsanläggningar vid plankorsningar anges i linjeboken.</p>
		<table>
			<tbody>
				<tr>
					<td>"Vänta ...H" ("vänta 7H")</td>
					<td>Blinkande siffra med "H" i huvudindikatorn.</td>
					<td>Bromsning övervakas ned till den angivna hastigheten. Föraren har inga särskilda skyldigheter utöver hastighetsminskningen.</td>
				</tr>
				<tr>
					<td>"Kör ...H" ("kör 7H")</td>
					<td>Fast siffra med "H" i huvudindikatorn.</td>
					<td>Den angivna hastigheten övervakas. Föraren har inga särskilda skyldigheter utöver hastighetsbegränsingen.</td>
				</tr>
			</tbody>
		</table>
		<p>ATC-övervakade vägskyddsanläggningar vid plattformsövergångar kan förekomma, men anges inte i linjeboken.</p>
		<p>Vid signaler för tunnelportar visas ATC-besked på samma sätt som vid ATC-övervakade vägskyddsanläggningar.</p>

		<h2>ATC-område</h2>
		<p>Ett ATC-område är ett område där vissa signalinrättningar och signaltavlor på huvudspår är utrustade med baliser för ATC.</p>
		<p>Inom ett ATC-område ska ATC-information lämnas vid</p>
		<ul>
			<li>fristående försignaler och tavlor "försignalbaliser" och "repeterbaliser"</li>
			<li>förvarningstavlor och orienteringstavlor för lägre hastighet som inte föregåtts av förvarningstavlor</li>
			<li>gränser till andra områdestyper</li>
			<li>huvudsignaler</li>
			<li>platser där den största tillåtna hastigheten på banan förändras (dock inte vid halvutrustade tillfälliga nedsättningar)</li>
			<li>skredvarningsstopplyktor och skredvarningsförsignaler</li>
			<li>S-tavlor</li>
		</ul>
		<p>ATC-information kan dessutom lämnas i anslutning till vägskyddsanläggningar och på andra platser (fiktiva signaler och tavlor).</p>
		<p>Vid gränsen in till ett ATC-område ska det finnas en tavla "ATC börjar" (ett område utan ATC slutar och ett ATC-område börjar). Vid gränsen ut från ett ATC-område ska det finnas en tavla "ATC slutar" (ett ATC-område slutar och ett område utan ATC börjar).</p>
		<p>Tavlor för ATC markerar var ett ATC-område och ett ATC-arbetsområde börjar och slutar.</p>
		<p>***BILD TAVLA ATC BÖRJAR***</p>
		<p>***BILD TAVLA ATC SLUTAR***</p>
		<p>Vid tavla "ATC slutar" finns en balisgrupp som lämnar motsvarande ATC-information. Om gränsen mot ett område utan ATC går omedelbart före en huvudsignal (som alltså då saknar balisgrupp) kan gränsbalisgruppen dock istället vara placerad strax bortom huvudsignalen.</p>

		<h2>Försignalbaliser</h2>
		<p>***BILD TAVLA FÖRSIGNALBALISER***</p>
		<p>Tavla "försignalbaliser" utmärker en punkt med en balisgrupp som lämnar ATC-försignalinformation för en följande huvudsignal som inte har lämnats tidigare. Tavlan kan vara placerad på olika avstånd före den följande huvudsignalen. Räkna med att ett restriktivt ATC-försignalbesked kan komma att visas i förarpanelen.</p>

		<h2>Repeterbaliser</h2>
		<p>***BILD TAVLA REPETERBALISER***</p>
		<p>Tavla "repeterbaliser" utmärker en punkt med repeterbaliser. Tavlan finns i regel inte vid repeterbaliser vid en plattform. Räkna med att ett tidigare lämnat restriktivt ATC-försignalbesked kan komma att uppdateras. Det kan förekomma tavla "repeterbaliser" som är blå istället för gul men som för övrigt har samma utformning.</p>
	</body>
</html>